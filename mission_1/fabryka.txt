Była wielka. Monumentalna. Mówili, że tutaj będą budować nowoczesne samochody. Potem, że roboty przemysłowe. Później zaczęli zwozić serwery, ciągnąć kable. Naprawdę, takie miejsce jak ta fabryka potrzebuje kilku łączy światłowodowych? Alternatywne źródła energii? Do tego agregaty, solary. Tak, a to wszystko do budowy samochodzików i robotów. Wierzcie w to dzieci! Akurat wybrali sobie ten region do jej budowy. Pytanie brzmi: dlaczego? Nie mogli tego zrobić w Krakowie, Wrocławiu, czy nad morzem? Że za daleko? a tutaj to niby co?
